# 茅屋为秋风所破歌
唐代：杜甫

八月秋高风怒号(h&aacute;o)，卷我屋上三重茅。

茅飞渡江洒江郊，高者挂罥(ju&agrave;n)长林梢，下者飘转沉塘坳。

南村群童欺我老无力，忍能对面为盗贼。

公然抱茅入竹去，唇焦口燥呼不得，归来倚杖自叹息。

俄顷(q&icaron;ng)风定云墨色，秋天漠漠向昏黑。

布衾(q&imacr;n)多年冷似铁，娇儿恶卧踏里裂。

床头屋漏无干处，雨脚如麻未断绝。

自经丧(s&amacr;ng)乱少睡眠，长夜沾湿何由彻？

安得广厦千万间，大庇天下寒士俱欢颜！

风雨不动安如山。

呜呼！何时眼前突兀见此屋，吾庐独破受冻死亦足！(死亦足 一作：死意足）